Amministrazione di Sistemi 6 CFU - Parte 2 - Pratica [20230613]
Contesto dell'esercizio
Si immagini un'infrastruttura in cui Workstation gestite da un sistema Manager sono a disposizione dell'utenza.

Tutti questi sistemi sono, ai fini dell'esercizio, macchine virtuali collegate con eth1 alla stessa "internal lan" di VirtualBox, sulla subnet 172.16.0.0/22 .

Per semplicità, si svolgano i test attivando due workstation, ma gli script devono essere progettati in modo da funzionare anche per un numero arbitrario di workstation funzionanti.

Di seguito sono dettagliate le attività da svolgere.



Modalità di consegna
QUESTA ATTIVITÀ È DIVERSA A SECONDA CHE ABBIATE FREQUENTATO NEL 2021 O NEL 2022

SE AVETE FREQUENTATO NEL 2021

Create sulla VM "Manager" una cartella esame_20230613 e in quella le sottocartelle Workstation e Manager.

Collocate in tali cartelle tutti gli script e i file di configurazione modificati sulla corrispondente VM

Aggiungete nella cartella esame_20230613

uno script di massima semplicità deploy.sh che copi tali file nelle VM/cartelle corrette per i test

un file note.txt che descriva, se necessario, le operazioni di configurazione svolte manualmente che non prevedono la modifica diretta di file (incluse le operazioni di creazione delle VM con Virtualbox).

SE AVETE FREQUENTATO NEL 2022

Create sulla macchina Linux host una cartella esame_20230613 e all'interno di quella il Vagrantfile e una gerarchia standard di cartelle e file Ansible per generare le VM, configurarle, e trasferirvi i file necessari.

PER TUTTI - MODALITÀ DI CONSEGNA 

Per consegnare, create un archivio con nome MATRICOLA_20230613.tar.gz , in cui MATRICOLA sia il vostro numero su 10 cifre, e il tipo di file sia coerente con l'estensione, e inseritevi la cartella esame_20230613 (e ovviamente tutto ciò che contiene).

Solo questo archivio deve essere consegnato via EOL. La struttura dell'archivio e la correttezza dei nomi saranno valutate.






# Configurazione generale
Configurare i sistemi perché il Manager abbia indirizzo statico 172.16.0.1  ed eroghi via DHCP alle Workstation indirizzi nel range sinteticamente descrivibile come 172.16.2.0/23

(NOTA PER GLI STUDENTI 2021 - è ammesso, a vostra discrezione, configurare l'interfaccia host-only se volete far comunicare VM e host)

I soli sistemi Workstation devono essere configurati per il login centralizzato via LDAP. Il directory server è in esecuzione sul Manager.
Si inserisca nella directory LDAP un utente pre con password pre che abbia come shell /bin/helper.sh

Sul Manager, i messaggi ricevuti su local1.notice devono essere scritti sul file /var/log/homes.log

I sistemi devono essere predisposti via Ansible perché root del Manager possa collegarsi via ssh come root su tutte le workstation.

---------CONTINUA DA QUI---------

Lo script /bin/createhomes.sh sul Manager deve essere avviato al boot con l’identità di root, in modo da essere automaticamente riavviato in caso di terminazione per qualsiasi causa



Script di gestione utenti e home

Lo script /bin/helper.sh  dovrà essere disponibile su tutte le Workstation, e deve operare come segue:

Chiede interattivamente uno username, d'ora in poi indicato come USERNAME, e controlla se USERNAME esiste su LDAP

CASO A - USERNAME non esiste su LDAP

lo script verifica se USERNAME è composto solo da lettere minuscole, e di lunghezza compresa tra 4 e 8 caratteri; se questi requisiti non sono verificati, termina visualizzando un errore, altrimenti prosegue
genera una password casuale di 8 caratteri alfanumerici e la visualizza
Inserisce nella directory LDAP l’utente e un gruppo omonimo da usare come suo gruppo principale. La shell dell’utente deve essere impostata a /bin/bash, e la home a /home/USERNAME
l'esecuzione procede come da CASO B

CASO B - USERNAME esiste su LDAP

lo script verifica se esiste la home dell'utente USERNAME.
se non esiste, invia al Manager via syslog, con etichetta local1.notice, la stringa _NEW_USERNAME_IP_ essendo  IP l’indirizzo della workstation su eth1.
lo script controlla ogni 2 secondi se la home è stata creata; se dopo 30 secondi non è ancora comparsa, termina visualizzando un errore, altrimenti prosegue eseguendo il comando /usr/bin/su - USERNAME

Lo script /bin/backup.sh  dovrà essere disponibile su tutte le Workstation, e deve operare come segue:

invia al Manager via syslog, con etichetta local1.notice, la stringa _EXIT_USERNAME_IP_ essendo USERNAME l'utente che lo esegue e IP l’indirizzo della workstation su eth1.

Lo script /bin/createhomes.sh deve essere collocato sul Manager e osserva senza interruazione il file /var/log/homes.log. Per ogni nuova riga:

ricava dal messaggio il "tipo" (NEW o EXIT), l'indirizzo IP e l'utente USERNAME
se il tipo è NEW
si collega via ssh come root all'IP e crea la home directory di USERNAME sistemando le ownership e concedendo permessi completi solo a USERNAME stesso.
crea nella home un file .bash_logout contenente il comando /bin/backup.sh
se sul Manager esiste il file /backups/USERNAME.tgz, ne estrae il contenuto nella home di USERNAME sulla workstation IP
se il tipo è EXIT,
crea (o sostituisce) sul Manager il file /backups/USERNAME.tgz inserendovi il contenuto della home di USERNAME sulla workstation IP
